---
layout: post
title:  "La fórmula secreta dels cinc caracters (V)"
date:   2015-07-29 12:23:38
categories: taijiquan
tags: taijiquan
---
A continuació el cinquè i últim principi del text de "Wu Zi Jue"《五字诀》*"La fórmula secreta dels cinc caracters"* de [Li Yiyu](https://manelsales.github.io/taijiquan/neijia/2015/07/11/liyiyu/) aquesta vegada el és *Concentrar el Shen*. 


* El mestre Li acaba la seva fórmula de cinc paraules clau amb la idea de *concentrar el Shen*. Es fa referència a alliberar la ment i la intenció, per a que la part més espiritual actui de forma natural. Per aconseguir-ho, cal que els altres quatre punts s'hagin assolit abans. En aquest principi dóna molta importància a que la ment quedi lliure, i sigui qui domina el moviment a través del Qi, en treballar el Qi, aquest se sublima i fa que tot flueixi.  Per assolir-ho dóna una pinzellada a dos aspectes que cal tenir en compte. Per una banda el concepte de buit i ple (sòlid), on no hem de confondre en un treball físic, sinó on l'energia i la força actuen equilibrant-se, i per una altra banda la idea de concentrar i extendre, i com l'energia es dirigeix a través del cos.

## 五曰神聚 ##

上四者俱备，总归神聚。神聚则一气鼓铸，练气归神，气势腾挪，精神贯注，开合有致，虚实清楚。左虚则右实，右虚则左实。虚，非全然无力，气势要有腾挪；实，非全然占煞，精神要贵贯注。紧要全在胸中、腰间变化，不在外面。力从人借，气由脊发。胡能气由脊发？气向下沉，由两肩收于脊骨，注于腰间，此气之由上而下也，谓之“合”；由腰形于脊骨，布于两膊，施于手指，此气之由下而上也，谓之“开”。合便是收，开即是放。能懂开合，便知阴阳。到此地位，功用一日，技精一日，渐至从心所欲，罔不知意矣。

### Concentrar el Shen

Un cop hem realitzat els quatre principis anteriors, llavors podrem concentrar el Shen. Quan el Shen se concentra tota l'energia [Qi] s'estimula i se fon, l'activitat del Qi nodreix el Shen, llavors el Qi s'eleva i es mou, i la vitalitat i el Shen es concentren. Hi ha el que es coneix com obertura i unió, i es distingeixen clarament el buit i el sòlid. Si l'esquerra està buida, la dreta està sòlida; i si la dreta està buida, l'esquerra està sòlida. Buit [Xu] no significa l'aussència completa de força, la presència del Qi fa que hi hagi lleugeresa i moviment. Sòlid [Shi] no significa posar-hi completament [la força], sinó que la vitalitat i el Shen s'han de concentrar. És molt important que tot estigui al centre del pit, i és dins la cintura on es produeix el canvi, i no està a fora.
Quan la força ve de l'adversari, l'energia s'emet des de la columna. I com pot l'energia emetre's des de la comuna? El Qi descendeix des de les dues espatlles a través de la columna, i es dirigeix des de dins de la cintura. Quan l'energia va de dalt cap avall, s'anomena "Unió" [He]. Des de la cintura cap a la columna, s'expandeix pels dos braços, fins als dits de les mans. Quan l'energia va de baix cap amunt, s'anomena "Obertura" [Kai]. Unir és acumular, i obrir és extendre. Entendre obrir i unir és saber el Yin i Yang. Arribats a aquest nivell, el treball i l'habilitat es refina cada dia. I de mica en mica, podrem actuar com vulguem, sense pensar-se saber la intenció última.

### Bibliografia
[1] Chen Weiming (1929) T'ai Chi Ch'uan Ta Wen. Traducció de Benjamin Pang Jeng Lo i Robert W. Smith (1985) Ed. North Atlantic Books, Berkeley (Ca)
[2] Despeux, Catherine (1993) The Taijiquan, arte marcial técnica de larga vida. Ed. Ibis, Barcelona
[3] Jou, Tsung Hwa (1980) The Tao of Tai-Chi Chuan. Ed. Charles E. Tuttle Company
[4] 余功保 Yú Gōngbǎo (2008), 中国太极拳辞典
[5] 孙义桢 Sūn Yìzhēn (2002) Nuevo diccionario chino-español 《新汉西词典》ed. Shangwu Yinshuguan 商务印书馆. Beijing 
